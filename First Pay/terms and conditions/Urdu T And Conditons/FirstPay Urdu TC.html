<!DOCTYPE html>
<!-- saved from url=(0014)about:internet -->
<html dir="rtl" lang="ur" class="js"><!--<![endif]--><head><meta http-equiv="Content-Type" content="text/html; charset=UTF-8">
	
	<title>شرائط و ضوابط – برانچ لیس بینکنگ | HBL Microfinance Bank</title>
			
<body>
    
<h2>برانچ لیس بینکنگ کی شرائط و ضوابط</h2>

<p>ان شرائط و ضوابط کا اطلاق برانچ لیس بینکنگ سروسز کے استعمال کنندگان کی بطورِبرانچ لیس بینکنگ رجسٹریشن اور بعد ازاں استعمال پر ہوتا ہےجو کہ کسٹمر اور دی مائیکروفنانس بینک لمیٹڈکے مابین ڈیجیٹل یا کاغذی ذریعے سے طے پایا ہے۔(اس دستاویز میں بعد ازہذابرانچ لیس بینکنگ سروسز کو سروس اور دی مائیکروفنانس بینک لمیٹڈ کو HBL مائیکرو فنانس بینک لکھا جائے گا۔)</p>
<p>1. برانچ لیس بینکنگ میں رجسٹرڈ ہونے کے لیئے بنیادی شرائط۔</p>
<p>i. کسٹمر 18سال یا اس سے زائد عمر کا پاکستانی ہو</p>
<p>ii. کسٹمر کے پاس درست اور فعال پاکستانی شناختی کارڈ (CNIC/NICOP/SNIC) ہو ؛</p>
<p>iii. کسٹمر بینک دولت پاکستان کے وضح کردہ دیگر اصولوں خصوصاً برانچ لیس بینکنگ کے قواعد کی پاسداری کرے؛</p>
<p>iv. کسٹمر اس دستاویز میں وضح کردہ شرائط و ضوابط کی پاسداری کرے؛</p>
<p>v. کسٹمر HBL مائیکرو فنانس بینک کے کانٹیکٹ سینٹر 34778 – 0800 پر کال کر کے اپنے اکاونٹ کو معطل کروا سکتا ہے جس کے نتیجے میں کسٹمر کی ضرورت کے مطابق اس کے فنڈز یا اس کی فرسٹ پے ایپ کو روک دیا جائے گا؛</p>
<p>vi. کسٹمر کے پاس اس کے نام پر ایک درست اور فعال موبائل نمبر ہو جو کہ کسی بھی ٹیلی کام سروس سے بائیو میٹرک تصدیق کے ساتھ جاری کیا گیا ہو۔ مذکورہ نمبر کو سروس کی ان سہولیات کے لیئے استعمال کیا جائے گا جن کے حصول کے لئےکسٹمر کے پاس موبائل فون کاہونا ضروری ہے تاکہ کسٹمرٹرانزکشنز کر سکے (اس دستاویز میں بعد از ہذا ایسے موبائل نمبر کو رجسٹرڈ موبائل نمبر لکھا جائے گا)</p>
<p>vii. کسٹمراس بات کی تصدیق کرے کہ سروس کے حصول کے لئے HBL مائیکرو فنانس بینک کو فراہم کیا گیا رجسٹرڈ موبائل نمبر اس ہی کی ملکیت اور استعمال میں ہے اور وہ سروس کے استعمال کی پوری معیاد تک اس نمبر کو اپنے ہی نام پر رکھے گا / رکھے گی؛</p>
<p>viii. جب کسٹمر سروس کے حصول کے لئے کال کرے تو پاس ورڈ / کوائف کے لئے فراہم کردہ تمام معلومات درست ہوں؛</p>
<p>&nbsp;</p>
<p>2. برانچ لیس بینکنگ کی سروسز کے حصول کے لئے کسٹمر کی جانب سے شرائط و ضوابط قبول کرتے وقت اور ٹرانزکشنز کرتے وقت ضروری ہے کہ :</p>
<p>i. کسٹمر کی فراہم کردہ معلومات صحیح اور مکمل ہوں؛</p>
<p>ii. کسٹمر اپنے موبائل نمبر اکاونٹ سے کی گئی تمام ٹرانزیکشنز کی مکمل ذمہ داری قبول کرے؛</p>
<p>iii. کسٹمر کومبیٹنگ ٹیررِسٹ فنانسنگ (Combating Terrorist Financing – CFT) اور پیسے کی غیر قانونی منتقلی کی روک تھام (Anti Money Laundering – AML) کے قوانین کی پابندی کرے؛</p>
<p>iv. کسٹمر بینک دولت پاکستان کے قوانین کے مطابق تازہ ترین معلومات کے وائی سی / سی ایف ٹی (اپنے کسٹمر کو جانیئے Know Your Customer / کومبیٹنگ ٹیررِسٹ فنانسنگ Combating Terrorist Financing – CFT) میں فراہم کرے؛</p>
<p>v. اگر موبائل اکاونٹ بینک دولت پاکستان / PTA کے قوانین کی خلاف ورزی کرے تو ایسی صورت میں HBL مائیکرو فنانس بینک اکاونٹ کو بلاک / سروس کو معطل کرنے کا مجاز ہے؛</p>
<p>vi. اگر کسی عدالت یا قانون نافذ کرے والے ادارے / اتھارٹی کو کسی بھی کسٹمر کی معلومات کسی بھی سلسلے میں درکار ہوں توکسٹمر HBL مائیکرو فنانس بینک کو ایسی کوئی بھی معلومات کسی بھی مذکورہ عدالت یا ادارے کو فراہم کرنے کی مکمل اجازت دیتا ہے؛</p>
<p>&nbsp;</p>
<p>3. HBL مائیکرو فنانس بینک کو کسی بھی کسٹمر کے رجسٹریشن کو قبول کرنے یا رد کرنے کا مکمل اختیار ہے۔ اگر HBL مائیکرو فنانس بینک کسی کسٹمر کی برانچ لیس بینکنگ سروسز کے حصول کی درخواست قبول کر لے ، تو ایسی صورت میں HBL مائیکرو فنانس بینک کسٹمر کے نام پر برانچ لیس بینکنگ اکاونٹ کھولے گا اور ایک اکاونٹ نمبر بھی جاری کر سکتا ہے۔</p>
<p>4. برانچ لیس بینکنگ اکاونٹ کرنٹ ڈیپازٹ اکاونٹ کے طور پر کام کرے گا۔</p>
<p>5. HBL مائیکرو فنانس بینک برانچ لیس بینکنگ کا ایک مخصوص نمبر ہو گا جو کہ سروس کے متعلق تمام خط و کتابت کے لئے استعمال کیا جائے گا۔</p>
<p>6. ایک شناختی کارڈ نمبر (CNIC) اور ایک رجسٹرڈ موبائل نمبر پر صرف ایک ہی برانچ لیس بینکنگ اکاونٹ نمبر کھولا جاسکے گا۔</p>
<p>7. اگر کسٹمر کو رجسٹریشن فارم یا بینک کے ساتھ خط و کتابت کے دوران اپنے فراہم کردہ معلومات میں کوئی غلطی نظر آئے تو وہ فوری طور پر اپنی قریبی HBL مائیکرو فنانس بینک برانچ یا کانٹیکٹ سینٹر 34778 – 0800 پر مطلع کرے گا تاکہ HBL مائیکرو فنانس بینک حتی الامکان ایسی کسی غلطی کو درست کر سکے۔</p>
<p>8. سروس کے استعمال کے لئے کسٹمر کا فرسٹ پے سروس میں رجسٹر ہونا لازمی ہے۔</p>
<p>9. چونکہ برانچ لیس بینکنگ سروس کے ذریعے ٹرانزیکشنز کرنے کے لئے موبائل فون استعمال کرنا ضروری ہے لہٰذا کسٹمر اپنی رجسٹرڈ موبائل سِم اپنے نام پر فعال رکھے گا۔</p>
<p>10. اکاونٹ کے استعمال اور سروسز کے حصول سے متعلق تمام ہدایات (Customer Instructions) کسٹمر کو HBL مائیکرو فنانس بینک کے وضح کردہ طریقے سے فراہم کر دی جائیں گی۔ برانچ لیس بینکنگ فرسٹ پے ایپ میں موصول ہونےوالی رقوم اور HBL مائیکرو فنانس بینک / یا بینک کے ایجنٹس / یا سروس فراہم کرنے والے اداروں کو رقوم کی ادائیگی کی ہدایات کی درستگی، کاملیت اور مستند ہونے کی تمام ذمہ داری کسٹمر کی ہو گی، اور انہی رقوم و ہدایات کو اکاونٹس چلانے کے لئے صحیح اور بیش قرار تسلیم کیا جائے گا۔</p>
<p>11. کسٹمر یہ تسلیم کرتا ہے کہ اُس کی فراہم کردہ خفیہ معلومات محاسبی مقاصد کے لئے محفوظ کی جا سکتی ہیں اور سروس فراہم کرنے والے اداروں کو بھی دستیاب کی جا سکتی ہیں۔ مزید براں کسٹمر یہ بھی تسلیم کرتا ہے کہ کارکردگی کے چٹھہ جات (Log Management) ترتیب دینے کے واسطے HBL مائیکرو فنانس بینک کسٹمر کی ڈیوائس کی معلومات ، جیسے IMEI نمبر، محفوظ رکھ سکتا ہے کہ جس کے ذریعے فرسٹ پے استعمال کیا گیا ہو۔</p>
<p>12. کسٹمر HBL مائیکرو فنانس بینک کو سرگرمی کے چٹھہ جات (Log Management) ترتیب دینےکے لئے اور تشہیری مقاصد کے لئے فرسٹ پے کی معلومات سروس فراہم کرنے والے ادروں کو مہیا کر نے کی اجازت دیتا ہے۔</p>
<p>13. رجسٹریشن کے لئے کسٹمررجسٹریشن کی شرائط کو تسلیم کرتے ہوئے متعلقہ معلومات پُر کرے گا۔ متعلقہ تقاضے پورے ہونے کی صورت میں HBL مائیکرو فنانس بینک کسٹمر کے موبائل نمبر پر 4 ہندسوں کا او ٹی پی ( OTP – صرف ایک مرتبہ قابلِ استعمال پاس ورڈ ) بھیجے گا جس کے بعد کسٹمر6 ہندسوں اور حروف پر مشتمل پاس ورڈ بنائے گا تاکہ اپنے برانچ لیس بینکنگ اکاونٹ تک رسائی حاصل کر سکے۔</p>
<p>14. کسٹمر کے اکاونٹ میں کسی بھی ٹرانزیکشن کو مکمل کرنے کے لئے کافی رقم / فنڈز موجود ہونا لازمی ہے۔ فنڈز ناکافی ہونے کی صورت میں HBL مائیکرو فنانس بینک کو ٹرانزیکشن رد کرنے کا مکمل اور حتمی اختیار حاصل ہے۔</p>
<p>15. اگر کسٹمر کی مطلوبہ ٹرانزیکشن / سروس کی درخواست برانچ لیس بینکنگ اکاونٹ کی وضح کردہ حدود سے تجاوز کر جاتی ہے تو ایسی صورت میں HBL مائیکرو فنانس بینک کی مذکورہ ٹرانزیکشن / سروس کی درخواست کو رد کرنے کا اختیار ہو گا۔</p>
<p>16. رجسٹرڈ برانچ لیس بینکنگ اکاونٹ کسٹمر کے اکاونٹ تک رسائی حاصل کرنے کا ذریعہ ہے، لہٰذا رجسٹرڈ موبائل نمبر کی سِم یا فون گم ہو جانے، چوری ہو جانےیا چھن جانے کی صورت میں کسٹمر فوری طورپر HBL مائیکرو فنانس بینک کو مطلع کر کے فرسٹ پے ایپ بلاک کروائے گا۔ HBL مائیکرو فنانس بینک ایسی اطلاع موصول ہونے پر برانچ لیس بینکنگ اکاونٹ عارضی طور پر بلاک کر دے گا۔</p>
<p>17. HBL مائیکرو فنانس بینک کسٹمر کو پیشگی اطلاع دیئے بغیر برانچ لیس بینکنگ کے تحت فراہم کردہ سروسز اور شرائط و ضوابط میں ترامیم ، اضافہ یا کمی کرنے کا مجاز ہے۔</p>
<p>18. کسٹمر حلف اٹھاتا ہے کہ ان شرائط و ضوابط کے تحت فراہم کردہ سروسز کو نہ تو خود کسی بھی غیر قانونی یا غیر مجاز مقصد کے لئے استعمال کرے گا اور نہ ہی کسی اور کو ایسا کرنے کی اجازت دے گا، اور برانچ لیس بینکنگ اکاونٹس اور الیکٹرانک فنڈز ٹرانسفر (Electronic Funds Transfer) کے شرائط و ضوابط اور مروجہ قوانین کی پاسداری کرے گا۔</p>
<p>19. کسٹمر اپنے اکاونٹ سے کی گئی تمام سرگرمیوں کے قانونی و غیر قانونی ہونے سے متعلق نتائج کا ذمہ دار خود ہو گا۔ بینک کسی بھی قسم کی غیر قانونی سرگرمی ، بشمول غیر قانونی رقم کی منتقلی (Money Laundering) ، کا معاون و ذمہ دار نہ ہو گا۔</p>
<p>20. کچھ مخصوص حالات میں سسٹم کی غلطی یا تکنیکی خرابی کی وجہ سے کسٹمر کے برانچ لیس بینکنگ اکاونٹ میں اس کے حق سے زیادہ رقم منتقل ہو سکتی ہے، کسٹمر ایسی کوئی بھی رقم HBL مائیکرو فنانس بینک کو واپس کرنے کا ذمہ دار ہو گا اور HBL مائیکرو فنانس بینک کسٹمر کے اکاونٹ کو ڈیبٹ مارک کرکے ایسی رقم واپس لینے کا مجاز ہو گا۔</p>
<p>21. برانچ لیس بینکنگ سروس پر تمام مروجہ ٹیکس اور چارجز لاگو ہوں گے۔</p>
<p>22. کسٹمر ایسا پاس ورڈ نہ رکھے جو کہ آسانی سے بوجھا جا سکے مثلاً ایک ہی ہندسے کو چار مرتبہ دہرانا (1111) یا ترتیب وار ہندسے استعمال کرنا (1234) تا کہ پاس ورڈ محفوظ رہ سکے۔</p>
<p>23. کسٹمر کسی بھی صورت میں اپنا پاس ورڈ (یا پاس کوڈ) اپنے رجسٹرڈ موبائل (handset) میں نہ رکھے۔ اگر کسی کسٹمرکا موبائل (handset) خود کار طور پر کسٹمرکا پاس ورڈ (پاس کوڈ) محفوظ کر لیتا ہے تو ایسی صورت میں پاس ورڈ مٹانے (delete کرنے) کی مکمل ذمہ داری کسٹمرکی ہو گی۔</p>
<p>24. کسٹمرنا قابلِ تنسیخ طور پر اور غیر مشروط حلف اٹھاتا ہے کہ وہ پاس ورڈ اور دیگر خفیہ معلومات کو صیغہ راز میں رکھے گا اور کسی بھی دوسرے شخص کو نہ اپنا موبائل فون استعمال کرنے کی اجازت دے گا اور نہ ہی کسی کو اپنا لاگ اِن پاس ورڈ بتائے گا۔</p>
<p>25. کسٹمراپنے اکاونٹ کے غیر مجاز یا غیر قانونی استعمال کو روکنے کی حتی الامکان کوشش کرے گا۔</p>
<p>26. اگر کسٹمر کو ایسا محسوس ہو کہ اس کا اکاونٹ اس کی اجازت کے بغیر استعمال کیا گیا ہے یا اس کا پاس ورڈ فراڈ سے استعمال کیا گیا ہے تو وہ فوری طور پر HBL مائیکرو فنانس بینک کے کانٹیکٹ سینٹر 34778 – 0800 پر مطلع کر کے اپنا اکاونٹ بلاک کروائے ۔ کسٹمر اپنی قریبی HBL مائیکرو فنانس بینک برانچ میں بھی اپنی شکایت درج کروا سکتا ہے۔</p>
<p>27. HBL مائیکرو فنانس بینک برانچ لیس بینکنگ پلیٹ فارم کے تحت کسٹمر کو اس کے رجسٹرڈ ای میل، تازہ ترین فراہم کردہ پتے یا رجسٹرڈ موبائل نمبر پر ایس ایم ایس کے ذریعے برانچ لیس بینکنگ ٹرانزیکشنز کے بارے میں مطلع کرے گا۔ اپنے رجسٹرڈ موبائل نمبر کو فعال رکھنا، اور HBL مائیکرو فنانس بینک کو اپنے ای میل ، پتے، یا رجسٹرڈ موبائل نمبر میں کسی بھی قسم کی رد و بدل کے بارے میں آگاہ کرنا کسٹمر کی ذمہ داری ہو گی۔ تاہم HBL مائیکرو فنانس بینک کسٹمر کے موبائل تک ایس ایم ایس کی رسائی کی ضمانت نہیں دے سکتا۔ مزید براں HBL مائیکرو فنانس بینک ٹیلی کام آپریٹر کی جانب سے کسی بھی قسم کے مسئلے کے نتیجے میں کسٹمر تک ایس ایم ایس دیر سے یا نہ پہنچنے کی صورت میں ہونے والے کسی بھی قسم کے تقصان کا ذمہ دار نہیں ہو گا۔</p>
<p>28. اگر کسٹمر کا پاس ورڈ ، رجسٹرڈ سِم یا موبائل نمبر کسی غیر مجاز شخص کی دسترس میں آ جائے اور کسٹمر فوری طور پر HBL مائیکرو فنانس بینک کو مطلع نہ کرے تو بینک ایسی صورت میں ہونے والے کسی بھی قسم کے نقصان کا ذمہ دار نہیں ہو گا۔ صحیح پاس ورڈ کے ذریعے کی جانے والی ٹرانزیکشنز کو مستند اور جائز تصور کیا جائے گا اور HBL مائیکرو فنانس بینک ایسی ٹرانزیکشنز کو مکمل کرے گا۔ HBL مائیکرو فنانس بینک ایسی کسی بھی مذکورہ صورت میں ہونے والے کسی بھی قسم کی نقصان کی نہ تو ذمہ دار ہو گا اور نہ ہی کسٹمر کے کسی بھی قسم کے نقصان کی تلافی کرنے کا پابند ہو گا۔</p>
<p>29. رجسٹرڈ سِم / موبائل صرف اور صرف کسٹمر کی تحویل میں رہے گا اور اسے کھو جانے / چوری ہونے سے بچانے کی ہر ممکن کوشش کرے گا۔ اگر کسٹمر کا موبائل / سِم چوری ہو جائے یا کھو جائے تو کسٹمر فوری طور پر اپنے موبائل آپریٹر کو مطلع کرے گا تا کہ سِم بلاک کروائی جا سکے اور اس کا غلط استعمال نہ ہو۔ اس کی علاوہ کسٹمر بلا توقف HBL مائیکرو فنانس بینک کے کانٹیکٹ سینٹر 34778 – 0800 پر اطلاع دے کر اپنے اکاونٹ تک رسائی کو رکوائے گا۔</p>
<p>30. کسٹمر جعل سازی، چوری یا پاس ورڈ کے افشائے راز ہونے کی صورت میں بالواسطہ یا بلا واسطہ ہونے والے کسی بھی قسم کے نقصان کا ذمہ دار خود ہو گا اور HBL مائیکرو فنانس بینک ایسے کسی بھی قسم کے نقصان کا ذمہ دار نہیں ہو گا۔</p>
<p>31. مواصلاتی اداروں (Telecommunication Networks) سے متعلق مسائل HBL مائیکرو فنانس بینک کی فنڈز ٹرانسفر اور دیگر فراہم کردہ سروسز کی ٹیکنالوجی پر اثر انداز ہو سکتے ہیں ، اور قدرتی آفات، امر ربی، قانونی و ضابطگی پابندی، مواصلاتی نیٹ ورکس (Telecommunication Networks) کے نقائص، نیٹ ورکس کی ناکامی، یا HBL مائیکرو فنانس بینک کے اختیارات سے بالا تر وجوہات کی بِنا پر اکاونٹس یا سروسز میں خلل آ سکتا ہے یا یہ عدم دستیاب ہو سکتے ہیں۔ اکاونٹ کسٹمر کے موبائل پر اثر انداز ہونے والے وائرس یا دیگر بد خواہ، تباہ کن ، یا مخربانہ کوڈ ، پروگرام یا میکرو (macro) کی وجہ سے بھی متاثر ہو سکتا ہے۔</p>
<p>32. مندرجہ بالا یا مزید دیگر کسی بھی وجہ کی بِنا پر فنڈ ٹرانسفر یا ملحقہ اداروں کو ادائیگی کی ٹرانزیکشنز کسٹمر کی منشا ٔ کے بر خلاف ادھوری رہ سکتی ہیں۔ ایسی تمام صورتوں میں HBL مائیکرو فنانس بینک کسی بھی قسم کسی ٹرانزیکشن یا معاہدے کی ذمہ داری سے مبرا رہے گا اور ایسی صورتوں میں کسٹمر کا واحد لائحہ عمل ٹرانزیکشن سے مستفید ہونے والے ادارے کے ساتھ ہو گا۔</p>
<p>33. HBL مائیکرو فنانس بینک نیک نیتی کے تحت کئے گئے کسی بھی فعل کے نتیجے میں ہونے والے کسی بھی ممکنہ نقصان کا، خواہ وہ بالواسطہ ، بلا واسطہ ، حادثاتی یا ضمنی ہو، نہ تو ذمہ دار ہے اور نہ ہی اس کی تلافی کرنے کا پابند ہے، خواہ دعویٰ محصول کے خسارے، روانیِ کاروبار میں خلل یا کردار کشی پر مبنی کیوں نہ ہو اور مذکورہ نقصان کسی کسٹمر، کسی دوسرے استعمال کنندہ یا پھر کسی اور فرد کو ہی کیوں نہ پہنچا ہو۔</p>
<p>34. ٹرانزیکشنز کے تحفظ کے پیش نظر صرف ان ٹرانزیکشنز کی درخواستوں کو ملحوظِ خاطر رکھا جائے گا جو فرسٹ پے ایپ کے ساتھ رجسٹرڈ موبائل نمبر سے کی گئی ہوں۔</p>
<p>35. HBL مائیکرو فنانس بینک کبھی بھی کسٹمر کا لاگ اِن (login) اور پاس ورڈ دریافت نہیں کرے گا۔ کسٹمر اپنا پاس ورڈ اور / یا پاس کوڈ کسی بھی صورت میں کسی بھی شخص کو نہ بتائے، خواہ وہ HBL مائیکرو فنانس بینک کا اہلکار یا ملحقہ ایجنٹ کیوں نہ ہو۔</p>
<p>36. اگر کسٹمر اپنے موبائل نمبر کو اکاونٹ کھلوانے کے لئے رجسٹر کرے اور کسی دوسرے شخص کو اس تک رسائی فراہم کرے تو ایسی صورت میں HBL مائیکرو فنانس بینک کسی بھی رقم کی خرد برد یا فریب کاری کا ذمہ دار نہیں ہو گا۔</p>
<p>37. اس سروس کے استعمال کی بدولت کسٹمر HBL مائیکرو فنانس بینک کو اس کے اکاونٹ میں سے بینک کی شیڈول آف چارجز اور مروجہ سرکاری ٹیکس اور لیویز (levy) ، جو کہ ٹرانزیکشن کے وقت لاگو ہوں گے، بغیر پیشگی اطلاع کے، ڈیبٹ کرنے کا اختیار دیتا ہے۔ ٹرانسفر کے واجب الادا چارجز بینک کے شیڈول آف چارجز میں درج ہیں جو کہ HBL مائیکرو فنانس بینک کی ویب سائٹ اور برانچز میں دستیاب ہے۔</p>
<p>38. کسٹمر اپنے فرسٹ پے ایپ سے رجسٹر کئے گئے اکاونٹ سے اپنے پاس ورڈ (یا / اور پاس کوڈ) کے ذریعے سے کی گئی تمام ٹرانزیکشنز کا ذمہ دار ہو گا۔</p>
<p>39. اگر HBL مائیکرو فنانس بینک کسی بھی وجہ سے سروس کے چارجز کسٹمر کے برانچ لیس بینکنگ اکاونٹ سے ڈیبٹ نہ کر سکے تو بینک یہ حق رکھتا ہے کہ بعد ازاں ایسے تمام چارجز مذکورہ اکاونٹ سے ڈیبٹ کرے۔ اگر کسٹمر کے برانچ لیس بینکنگ اکاونٹ میں رقم ناکافی ہو تو HBL مائیکرو فنانس بینک سروسز کی فراہمی بند کر سکتا ہے تا وقتیکہ مذکورہ چارجز موصول نہ ہو جائیں۔ اگر سروس بند کرنے کے بعد بھی کسٹمر کی جانب ٹرانزیکشنز یا فیس واجب الادا ہو تو کسٹمر ایسی تمام رقم HBL مائیکرو فنانس بینک کو ادا کرنے کا پابند ہے، اور HBL مائیکرو فنانس بینک بینک میں موجود کسٹمر کے کسی دوسرے اکاونٹ سے تمام واجب الوصول فیس / چارجز، ٹیکس (FED) اور لیویز (Levies) وغیرہ کی بھر پائی کرنے کا مجاز ہے۔</p>
<p>40. کسٹمر یہ سروس اپنی ذمہ داری پر استعمال کرے گا او رHBL مائیکرو فنانس بینک کسٹمر کو ہونے والے کسی بھی قسم کے نقصان کا ذمہ دار نہیں ہو گا ما سوائے کہ نقصان HBL مائیکرو فنانس بینک یا اس کے کسی اہلکار کی جانب سے دانستہ یا غفلت کے نتیجے میں ہو۔</p>
<p>41. کسٹمر HBL مائیکرو فنانس بینک کو سروس کے استعمال کے دوران کسی بھی قسم کے نقصان ہونے پر کسی تیسری پارٹی کی جانب سے کئے گئے کسی بھی نوعیت کے دعووں سے مبرا قرار دیتا ہے۔</p>
<p>42. فنڈز کے وصول کنندگان کے کوائف اور ٹرانزیکشنز کی معلومات کی درستگی کا ذمہ دار کسٹمر خود ہو گا۔ HBL مائیکرو فنانس بینک فنڈز کے وصول کنندگان کے کوائف یا ٹرانسفرز کی تفصیلات میں کسٹمر سے سرزد ہونے والی کسی بھی غلطی کے نتیجے میں ہونے والے کسی بھی قسم کے نقصان کا ذمہ دار نہیں ہو گا۔ اگر کسٹمرکی غلطی کی وجہ سے کسی ایسے شخص کے اکاونٹ میں فنڈز ٹرانسفر ہو جائیں جس کو اصل میں فنڈز ٹرانسفر کرنے کا ارادہ نہ ہو تو ایسی صورت میں بھی HBL مائیکرو فنانس بینک کسی بھی قسم کے نقصان کا ذمہ دار نہیں ہو گا۔ HBL مائیکرو فنانس بینک فنڈز کے وصول کنندگان کی شناخت کرنے کا پابند بھی نہیں ہو گا۔ اگر کسٹمر کی جانب سے غلط معلومات موصول ہونے کی صورت میں فنڈز کسی غیر ارادی شخص کو ٹرانسفر ہو جائیں تو ایسی صورت میں HBL مائیکرو فنانس بینک وصول کنندہ کی خصوصی رضا مندی کے بغیر رقم واپس کرنے سے قاصر ہو گا ، اور ایسی کسی بھی صورت میں HBL مائیکرو فنانس بینک محض کسٹمر کی ہدایات وصول کنندہ یا اس کے بینک کو فراہم کر سکے گا اور ٹرانزیکشن کو واپس کروانے (reversal) کا پابند نہیں ہو گا اور نہ ہی ایسی صورتِ حال کے نتیجے میں ہونے والے کسی بھی قسم کے نقصان کا ذمہ دار ہو گا۔</p>
<p>43. وصول کنندہ کے ساتھ رابطے کی صحیح کوائف فراہم کرنا کسٹمر کا فرض ہے، اور کسٹمر خود اپنی ذمہ داری کے تحت سروس استعمال کرے گا۔ وصول کنندہ کو رقم کی ادائیگی کی تصدیق کا نوٹیفیکیشن ، وصول کنندہ کو رقم موصول یا میسر ہونے کی علامت نہیں ہے۔ سروس کے استعمال یا HBL مائیکرو فنانس بینک کی جانب سے بھیجے جانے والے ایس ایم ایس / ای میل میں تاخیر کی وجہ سے کسٹمر یا کسی تیسری پارٹی کو ہونے والے کسی بھی قسم کے بالواسطہ یا بلا واسطہ نقصان کا ذمہ دار HBL مائیکرو فنانس بینک نہیں ہو گا اور کسٹمر ایسے کسی بھی قسم کے نقصان سے HBL مائیکرو فنانس بینک کو مبرا قرار دے گا۔ HBL مائیکرو فنانس بینک سروس کی باضابطگی اور عمول، یا ارسال کردہ معلومات کی درستگی اور سالمیت کی ضمانت نہیں دیتا۔ اس سروس پر وصول کنندگان کو کی گئی ادائیگیوں کے لئے استعمال کئے جانے والے طریقہ کار کے حساب سے چارجز لاگو ہوں گے۔ کسٹمر اِن چارجز / فیس کی تفصیلات شیڈول آف چارجز (SOC) سے HBL مائیکرو فنانس بینک کے کانٹیکٹ سینٹر 34778 – 0800 پر کال کر کے یا اپنی قریبی HBL مائیکرو فنانس بینک برانچ سے حاصل کر سکتا ہے۔</p>
<p>44. HBL مائیکرو فنانس بینک مندرجہ ذیل وجوہات کی بِنا پر سروس کی فراہمی کو معطل یا بند کر سکتا ہے یا اس سے دست بردار ہو سکتا ہے :</p>
<p>i. اگر کسٹمر کا پاس ورڈ چوری ہو جائے؛</p>
<p>ii. اگر NADRA سے کسٹمر کے شناختی کارڈ (CNIC / NICOP / SNIC) کی تصدیق نہ ہو سکے؛</p>
<p>iii. اگر کسٹمر اِن شرائط و ضوابط کی پیروی نہ کرے؛</p>
<p>iv. اگر کسٹمر سروس کو غیر قانونی مقاصد کے لئے استعمال کرے؛</p>
<p>v. اگر HBL مائیکرو فنانس بینک کو کسی عدالت، قانون نافذ کرنے والے ادارے یا نگران ادارے کی جانب سے کسٹمر کے اکاونٹ کو معطل، منجمد یا بند کرنے کا حکم موصول ہو۔</p>
<p>45. فراڈ کا شبہ ہونے پر، بحکمِ عدالت یا کسی متعلقہ ادرے کی نشاندہی پر HBL مائیکرو فنانس بینک پیشگی اطلاع کے بغیر کسٹمر کی سروس کو بند کرنے کا اختیار رکھتا ہے۔ سروسز کی بندش کی صورت میں کسٹمر ٹرانزیکشنز کے اعتبار سے تمام واجب الادا فیس / چارجز ادا کرنے کا پابند ہو گا اور HBL مائیکرو فنانس بینک ایسے چارجز وصول کرنے کا مجاز ہو گا۔</p>
<p>46. کسٹمر اپنے اکاونٹ تک غیر مجاز رسائی سے بچنے کی خاطر اپنی اور اپنے اکاونٹ کی خفیہ معلومات کو صیغہ راز میں رکھے گا۔</p>
<p>47. تمام ٹرانزیکشنز ، فیس اور کسٹمر سے وصول کردہ چارجز کسٹمر کے فرسٹ پے ایپ اور مِنی سٹیٹمینٹ میں دیکھی جا سکتی ہیں یا پھر HBL مائیکرو فنانس بینک کے کانٹیکٹ سینٹر 34778 – 0800 پر کال کر کے حاصل کی جا سکتی ہیں۔</p>
<p>48. HBL مائیکرو فنانس بینک وقتاً فوقتاً ان شرائط و ضوابط یا سروس میں رد و بدل / ترامیم کرنے کا مجاز ہے۔ مذکورہ تبدیلی کے بعد بھی سروس کے استعمال کو کسٹمر کی جانب سے قبولیت کے زمرہ میں تصور کیا جائے گا۔ ترمیم شدہ شرائط و ضوابط HBL مائیکرو فنانس بینک برانچ، بینک کی ویب سائٹ اور ایپلیکیشن سے حاصل کی جا سکتی ہیں۔</p>
<p>49. HBL مائیکرو فنانس بینک ایس ایم ایس اور ایپلیکیشن میں نوٹیفیکیشن سمیت کسی بھی اور ذریعے سے کسٹمر کو سروس میں ترامیم، اضافے یا خروج کے بارے میں مطلع کر سکتا ہے۔</p>
<p>50. HBL مائیکرو فنانس بینک کی جانب سے اختیارات کے نفاذ میں التوا ہر گز اختیارات سے دست کَشی کی علامت نہیں ہے۔</p>
<p>51. HBL مائیکرو فنانس بینک کی واضح اجازت کے بغیر کسٹمر ان شرائط و ضوابط میں تشکیل دیئے گئے فرائض سے نہ تو دست بردار ہو سکتا ہےاور نہ ہی انہیں کسی تیسرے فرد یا ہستی کو منتقل کر سکتا ہے۔</p>
<p>52. ان شرائط و ضوابط کو HBL مائیکرو فنانس بینک کے اکاونٹس سے متعلق عمومی شرائط و ضوابط کے ساتھ ملا کر پڑھا جائے۔ اگر اس دستاویز میں وضح کردہ شرائط و ضوابط اور بینک کے اکاونٹس سے متعلق عمومی شرائط و ضوابط میں کہیں پر کوئی تضاد پایا جائے ، تو شرائطِ ہذا کو غالب تصور کیا جائے گا۔ ان شرائط و ضوابط کے علاوہ اگر کہیں کسی صورت میں اختلاف / تضاد پایا جائے تو بھی HBL مائیکرو فنانس بینک اپنے نا دہندہ / واجب الادا رقوم / چارجز / فیس وصول کرنے کے اختیارات کا ، جن میں سیٹ آف (set off) سمیت دیگر اختیارات شامل ہیں، استعمال کرنے کا مکمل حق رکھتا ہے اور ہر صورت میں یہ اختیارات غیر منفک اور مقدم رکھے جائیں گے۔</p>
<p>53. کسی بھی شکایت کی صورت میں کسٹمر HBL مائیکرو فنانس بینک کے کانٹیکٹ سینٹر 34778 – 0800 پر کال کر کے اپنی شکایت درج کروا سکتا ہے۔ HBL مائیکرو فنانس بینک ایسی تمام شکایات کے اعتبار سے تفتیش کر کے معقول عرصے میں اس کا ازالہ کرے گا۔</p>
<p>54. HBL مائیکرو فنانس بینک رائج الوقت قوانین اور دساتیر کو مدِ نظر رکھتے ہوئے کسٹمر کی کسی بھی ٹرانزیکشن کو معلومات یا کسی بھی قسم کی دیگر معلومات و مراسلات کی ، خواہ وہ کسٹمر نے خود کی ہوں یا کسٹمر کی جانب سے کسی بینک نے کی ہوں ، پڑتال کرنے کا مجاز ہے۔ اس عمل کے دوران / یا اس کے نتیجے میں مزید تفتیش اور ٹرانزیکشنز کی روک تھام ممکن ہیں اور بینک ایسی کوئی بھی معلومات عدالت ، قانون نافذ کرنے والے اداروں اور نگران ادارے کو فراہم کر سکتا ہے۔</p>
<p>55. HBL مائیکرو فنانس بینک کی فرسٹ پے ایپ کسٹمر کو MNP (Mobile Network Portability) کے باعث پیش آنے والے کسی بھی قسم کے سروس کے مسئلے کا ذمہ دار نہیں ہو گا۔</p>
<p>56. HBL مائیکرو فنانس بینک کی فرسٹ پے ایپ کسٹمر کو پیشگی اطلاع کئے بغیر ، ٹرانزیکشنز اور اکاونٹ کے استعمال کے تحت ، وفاقی و صوبائی حکومت کے وقتاً فوقتاً لاگو کردہ واجب الادا اخراجات ، فیس ، کمیشن ، مارک اپ (interest) ، زکوٰۃ ، ودہولڈنگ ٹیکس (withholding tax) ، سٹامپ ڈیوٹی (stamp duty) ، ٹیکس ، ڈیوٹی اور دیگر اخراجات ادا کرنے کا مجاز ہے۔ تمام ٹیکس رائج الوقت ٹیکس قوانین کے اعتبار سے وصول کئے جایئں گے۔</p>
<p>57. HBL مائیکرو فنانس بینک درج شدہ غلط اندراج کی تصحیح کر کے کسٹمر کو مطلع کرنے کا مجاز ہے۔</p>
<p>58. ان شرائط وضوابط کا اطلاق اسلامی جمہویہ پاکستان کے مروجہ قوانین کی روشنی میں ہو گا۔ تمام فریقین اس معاہدے سے متعلق یا اس کے نتیجے میں ہونے والی قانونی کاروائیوں کو پاکستان کی فاضل عدالتوں میں پیش کریں گے اور فاضل عدالتوں کے فیصلوں کو من و عن تسلیم کریں گے۔</p>
<p>59. کسٹمر مندرجہ ذیل صورتوں میں HBL مائیکرو فنانس بینک کو مستثنٰی قرار دیتا ہے اور تسلیم کرتا ہے کہ :</p>
<p>i. کسٹمر برانچ لیس بینکنگ کو پاکستان کے تمام رائج الوقت قوانین کے تحت استعمال کرے گا۔ کسی بھی عدالت یا نگران ادارے کی جانب سے لاگو کرادہ جرمانے کا اطلاق صرف اور صرف کسٹمر اور اس کے اکاونٹ پر ہو گا۔</p>
<p>ii. HBL مائیکرو فنانس بینک کسٹمر یا کسی اور پارٹی کے فراڈ یا کسی بھی اور عمل کے نتیجے میں ہونے والے کسی بھی قسم کے نقصان ، غلطیوں ، تنازعات ، یا معلومات یا فنڈز کی ترسیل میں تاخیر کا ذمہ دار نہیں ہو گا۔</p>
<p>iii. فرسٹ پے کے ملازمین اور اعلٰی افسران ان شرائط و ضوابط سے انحراف یا جعل سازی کی سرگرمیوں یا KYC کی نا مکمل معلومات فراہم کرنے کے نتیجے میں ہونے والے کسی بھی قسم کے نقصان اور ذمہ داریوں سے مستثنٰی ہوں گے۔</p>
<p>iv. کسٹمر اس امر کی تائید کرتا ہے کہ کسی بھی تنازعہ ، جعل سازی یا نقصان کی صورت میں ہونے والی قانونی کاروائیوں میں کسٹمر کی جانب سے کی گئی ٹرانزیکشنز اور ہدایات ثبوت کے طور پر پیش کی جا سکتی ہیں۔</p>
<p>v. کسٹمر برانچ لیس بینکنگ اکاونٹ سے ملحقہ تمام سروسز کو استعمال کرتے ہوئے ان شرائط و ضوابط کی تائید کر گا اور وقتاً فوقتاً HBL مائیکرو فنانس بینک یا کسی نگران ادارے کی جانب سے اکاونٹ کے استعمال ، سروس یا ان شرائط و ضوابط میں ترامیم ، ضمیمہ جات یا رد و بدل کو تسلیم کرے گا۔</p>
<p>60. HBL مائیکرو فنانس بینک کبھی بھی وٹس ایپ (WhatsApp) کے ذریعے فرسٹ پے ایپ کے رجسٹرڈ کسٹمر کو میسج نہیں بھیجتا۔ کسٹمر ایسے وٹس ایپ میسجز میں دئیے گئے لنکس پر کبھی کلک نہ کرے جن میں انعامات کا لالچ یا کوئی دستاویز موبائل فون پر ڈائون لوڈ کرنے کو کہا جائے۔</p>
<p>61. فرسٹ پے ایپ کسٹمر کسی بھی ذریعے سے اپنی ذاتی معلومات ، جن میں شناختی کارڈ نمبر ، فرسٹ پے ایپ کے پاس ورڈ ، بینک اکاونٹ کے نمبر سمیت دیگر معلومات شامل ہیں ، کسی بھی شخص کو فراہم نہ کرے۔ HBL مائیکرو فنانس بینک خصوصاً ایس ایم ایس یا وٹس ایپ کے ذریعے ، آپ کی ذاتی قابلِ شناخت معلومات دریافت نہیں کرے گا۔</p>
<p>62. کسٹمر جعل سازی یا مشکوک سرگرمی کا معمولی سا اندیشہ ہونے پر بھی HBL مائیکرو فنانس بینک کے کانٹیکٹ سینٹر 34778 – 0800 پر مطلع کرے گا۔</p>
<p>63. کسی بھی تنازعہ کی صورت میں HBL مائیکرو فنانس بینک کا فیصلہ حتمی تسلیم کیا جائے گا۔</p>

		</body></html>
